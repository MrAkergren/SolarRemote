Måndag
---
Planering av veckans arbete. Pga inlämning i en annan kurs flyttar vi besöket hos Parans till onsdag istället för tisdag.
Jag skrev färdigt min del av "Project brief" som är en engelsk version av projektbeskrivningen ämnad för kursen LSP127.
Vi hade även SCRUM-möte och gick igenom vad vi gjorde förra veckan och vad vi håller på med just nu.

Tisdag
---
Möte med handledare Lennart där vi stämde av hur projektet gått hittills. Lennart hade några synpunkter på språket
i vår projektbeskrivning men tyckte annars att vi låg bra till.
Resten av dagen la vi på en labb i en annan kurs.

Onsdag
---
Besök hos Parans. Vi testade vår Arduino mot deras hårdvara men fick inte kommunikationen att fungera.
Hela dagen spenderades sedan åt att felsöka problemet. Eventuellt behövs drivrutiner för att Arduinon
ska kunna kommunicera med usb-kortet som sitter på Parans mottagare.

Torsdag
---
Fortsatte att felsöka kommunikationsproblemet utan någon lösning. Vi har ställt frågan på Arduinos forum och i väntan på
svar har vi börjat undersöka vad vi behöver köpa för att använda Raspberry Pi istället.

Fredag
---
Första halvan av dagen var vi på Parans kontor där vi beslutade att byta hårdvara till ett kort som 
kan vi kan köra Linux på och därmed kunna använda drivrutinen för kommunikation med Parans solpanel.

Vi var även på Kjell & CO där vi införskaffade lite kablar och lysdioder som vi kan koppla in på ett kretskort
Parans har.

Vi var även på en föreläsning av Håkan Burden gällande rapportskrivande.

Total tid: 17h


Kommentar: En vecka där jag trodde att vi skulle vara rejält igång med utveckling av vår produkt men istället
en vecka som spenderades till felsökning och slutligen byte av hårdvara. Så kan det vara ibland!