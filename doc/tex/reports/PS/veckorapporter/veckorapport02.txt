Veckorapport läsvecka 2 Grupp SolarRemote

--------------
Måndag
--------------
ARBETSFAS: Planering och dokumentation

Scrum-möte med planering och diskussion kring projektet. Pga laboration i annan
kurs ombokas besöket hos Parans till onsdag istället för tisdag.

Johan och Pär skrev färdigt sina delar av "Project brief", en engelsk version
av projektbeskrivningen ämnad för kursen LSP127. Samtidigt studerar Oskar
dokumentation från Parans mer ingående.

Möte med handledare från Chalmers planeras in till tisdag.

UPPKOMNA PROBLEM: 
-

--------------
Tisdag 
--------------
ARBETSFAS: Uppföljning

Möte med handledare Lennart. Diskuterade innehållet i rapporten med
handledaren. Överlag var det bra, förutom några språkliga korrigeringar som 
behöver vidtas innan den är helt godkänd.

UPPKOMNA PROBLEM: 
Smärre språkliga korrigeringar att utföra i projektbeskrivningen.

--------------
Onsdag
--------------
ARBETSFAS: Utveckling och felsökning

Spenderade dagen på Parans kontor där vi försökte få vår Arduino att 
kommunicera med Parans SP3-enhet. Många försök med olika lösningar har gjorts 
men inget med lyckat resultat. Antagligen har vi i dagsläget för lite kännedom
Silicon Labs CP210x-chip på SP3, den krets som omvandlar USB till UART.
Har hittat teknisk dokumenation om CP210x-kretsen som behöver studeras närmre.
Vi verkar sakna de instruktioner som initierar den seriella kommunikationen,
motsvarande drivrutiner.

UPPKOMNA PROBLEM:
Seriell kommunikation mellan Arduino och SP3-enhetens CP2102-krets kan ej
upprättas.

--------------
Torsdag
--------------
ARBETSFAS: Utveckling och informationssökning

Fortsatte leta efter någon form av drivrutin eller liknande för att kunna få
Arduino att kommunicera med en Silicon Labs CP2102. Vi har hittills inte funnit
några spår online av att någon gjort det tidigare. Johan publicerade en fråga
angående detta på Arduinos officiella forum, men hittills svarslöst.

Linuxdrivrutinen till CP2102 har studerats för att se om det är rimligt att
försöka portera den till Arduino, men det skulle antagligen ta mycket tid i
anspråk. 

Diskussioner har inletts om att eventuellt byta plattform från Arduino till en
enkortsdator, t.ex. Raspberry Pi, då man skulle kunna använda sig av en färdig
drivrutin i kommunikationen med CP2102-kretsen. Vi beslutade att skjuta på det
slutgiltiga beslutet gällande hårdvara till imorgon fredag för att se om någon
svarat vår frågeställning på forumet.

UPPKOMNA PROBLEM:
Ingen lösning på gårdagens problem funnet. Eventuellt plattformsbyte.

--------------
Fredag
--------------
ARBETSFAS: x

Har under fredagen suttit på Parans kontor där vi diskuterat huruvida vi ska 
fortsätta utvecklingen på Arduino eller om vi ska byta plattform. Gruppen tog
ett enhälligt beslut om att byta plattform till en linuxbaserad enkortsdator.

Parans har köpt in ett par enkortsdatorer i form av utvecklingskort från ett
företag som heter Olimex, tänkta att användas i utvecklingen av Parans kommande
produkt. Tanken är då att dessa skulle kunna anpassas till att även användas i
en fjärrkontroll. Enkortsdatorn från Olimex kan driva Linux, vilket ger oss
tillgång den i linuxkärnan integrerade CP2102-drivrutinen vi saknat till
Arduino.

På lunchen var vi in på Kjell & Co för att införskaffa arbetsmateriel till att
koppla komponenter med.

Vidare diskussioner fördes under eftermiddagen på Lindholmen, där vi även hade
en föreläsning av Håkan Burden gällande rapportskrivande och den undersökning
som vi fyllde i innan SCRUM-föreläsningen. Praktiska tips som vi fick med från
föreläsningen är bland annat vilka metoder som kan komma att vara lämpliga för
vårt projekt, där han tipsade om metoderna Design science research och Action 
research.

UPPKOMNA PROBLEM: 
-